PRAEFATlo. iij

tioneS, libellos, fragmina hoc tertio volumine complecti destinassem, abun-,
dante passim materia operam in colligendis, emendandis, vertendis quorun-

dam utriusque familiae principum opusculis, quae argumentorum gravitatis
politaeque orationis maxime commendationem haberent posui.

ltaque ab Eusebio scriptore lonico commentandi exordium cepi, qui ab
aliis quidem alii philosophorum gregi annumeratur, sed mihi videtur esse
Myndius ille Platonicam sectam professuS, Aedesii discipulus, de quo men-
tionem facit Eunapius p. 48. Ejus autem librorum reliquias post Orellium
Opusc. Vet. Graec. sent. et moral. Vol. ΙΙ, p. 362-391 et Stobaci editores
diligenter recensitas et latine versas subjeci.

Transii deinde ad Albinum, Galeni praeceptorem, secundi post Chr. n.
saeculi Platonicum, quem in summam gloriam venisse veteres scriptores
testantur. Constat eum in optimorum Platonis interpretum numero habitum
esse, magnique aestimasse antiquos ejus de rebus divinis et humanis judi-
cium. Jam quoniam apud veteres in honore atque in pretio fuit Albinus,
credibile est, nos quoque de ejus doctrina melius existimaturos fuisse, si
plura ipsius ingenii monumenta exstarent. Nunc quum ex ejus scriptis
sola supersit lsagoge in Platonis dialogos, in exiguo hoc fortunae niunere
facile acquiescimus. Quamquam autem commentariolum non sustinet ex-
spectationem, quam titulus ambitiosior' movere legentibus possit, tamen

, locos quosdam minime vulgares eo contineri nemo negabit. Primus hanc

Isagogen in Platonis dialogos e codice Holsteniano exscriptam in lucem
protulit J. A. Fabricius a. 1707 inseruitque Bibliothecae Graecae volumini se-
cundo, deinde iterum edidit J. F. Fischerus una cum Platonis Euthyphrone,
Apologia Socratis, Critone et Phaedone Lipsiae anno 1783, postremo
C. J. Chr. Schneiderus secundum codicem Lobcovicianum emendatam pu-
blicavit Vratislaviae anno 1852. Hi omnes, quantum in ipsis situm erat,
depravata scriptoris verba restituerunt multumque ei profuerunt. Sed re-
quirebatur subtilior recensio, qua et lacunae libelli explerentur et menda
a viris doctis non animadversa tollerentur. Hanc igitur institui simulque
totum libellum latinum feci.

Mox de Sallustio, Platonico posterioris aevi philosopho, quem Juliani
imperatoris aequalem et amicum fuisse scimus, disserui. Est vero sine
dubio unus ex sapientibus illorum temporum hominibus, cui merito
tribuas elegantem de diis et mundo libellum. Hunc a Luca Holstenio e
membranis exscriptum cum ejus annotationibus et Leonis Allatii trans-
latione primus Romae emisit Gabriel Naudaeus anno 1630, quod exemplum
repetitum est Lugduni Batavorum anno 1639. Postea Thomas Galeus eun-
dem philosophum interposuit Opusculis myfflologicis, physicis et ethicis
cantabrigiae 1671 et Amstelodami 1688 divulgatiS‚ gallice vertit Formejus

