PRAEFATIO. v

modo primarios Eudemi locos, sed etiam dicta Aristotelea , quae apud Sim-
plicium Rhodius philosophus exponit, e graeco in latinum sermonem verti.
Postremo Ethicorum Nicomacheorum paraphrasin, quae Andronico Rhodio
assignatur, neglectam a plerisque qui Aristotelis scripta legendo conterunt,
critica subtilitate castigandam esse ratus sum. Hanc primum sine auctoris
nomine Lugduni Batavorum a. 1607, deinde adjecto Andronici Rhodi
nomine additaque sua translatione latina edidit Daniel Heinsius a. 1617.
Nempe in codice quem pervolutaverat titulum Ἀνδρονίκου Ῥοδίου Περιπατη-
τικοῦ φιλοσόφου non quidem omissum, sed indocti hominis manu exaratum
invenerat. ,lam vero ea est hujus opusculi excellentia, ut jure Andronicum
ejus {auctorem agnoscere queamus, ltaque etiam Heinsii industria laudata
est a Casaubono (2), quod insignem paraphrasin, quae longe praestaret Eu-
· stratio, in lucem protulisset. Quamobrem dignam duxi, quam collatis supe-
rioribus editionibus recognitam et latine versam Peripateticorum fra-
gmentis adjicerem.

Subjunxi huic antiquitatis monumento Andronici de animi affectibus
libellum, mancum illum quidem atque a librariis male habitum, sed a Da-
niele Heinsio ex eodem codice, qui paraphrasin continet, atque ex aliis

quibusdam membranis, ut mea fert opiniO, depromptum.
Ipse enim hac de re silet. Etsi vero novos lectionum fontes aperire

mihi non contigit, id tamen studui, ut hanc disputatiunculam inculcatam
crebris locis et refectam latineque redditam in lucem revocarem.

lta spe‘ro fore, ut tertium quoque hujus operis volumen veteris sapien-
tiae studiosis probetur.

Caeterum maximis laudibus efferendus est Alfredus Firminus Didot, vir
egregius, studiorum humanitatis 30 litterarum fautor et antistes, qui patris
vestigia persecutus Bibliothecam Graecam, amplissimum solidae veraeque
gloriae monumentum, ita instituit, ut omnis generis praestantissimorum
scriptorum copia abundet.

Quartum autem volumen cum aliorum quae feruntur philosophorum
fragmenta, tum Stoicorum atque Epicureorum disputationes, quas huic tomo

inserere fas mihi esse non putavi, cum indicibus rerum et verborum conti-
nebit.

Scripsi Berolini a. d. V111 Id. Jan. a. MDCCCLXXIX.
(1) Vide Casauboni epist. 507 ed. Graev.

ff -Φ-

