w PRAE FATIO.

Berolini 1748, germanice Jo. Georg. Schultesius Turici 1779. At illi omnes*
Holstenii recensionem secuti verba scriptoris non expoliverunt. Verum-
enimvero nostra aetate multam operam Sallustio et utilem praebuit, Jo.

Conr. Orellius qui tum plurimis locis correctum tum suis et aliorum ani-
madversionibus illustratum graece et latine Turici anno 1821 pervulgavit.
Sed expetebatur jam accuratior Sallustianae scriptionis editio et nova in-
terpretatio latina, quae Allatianam diligentia vinceret. Utramque igitur
lectoribus exhibui, appositis notis, quibus partim lectionum partim decre-
torum fontes indicarem.

Tum de Platone, ejusque discipulis et successoribus egi adjecta copiosa
de Spensippi vita, scriptis atque in philosophiam meritis disputatione,
propterea quod ejus Fragmenta primus collegi, recensui, verti et explicui.

Post autem de Xenocrate commentatus sum, cujus vitam, mores, in·
genii monumenta adumbravi, collectis, emendatiS, in latinam denique
linguam translatis ejus reliquiis. Praeterea Crantoris Academici, nobilissimi
scriptoris, memoriam renovavi, cujus de luctu liber si exstaret, sempi-
ternum graecarum litterarum monumentum haberetur. Fuit autem libellus
non magnus ille quidem, sed ut Panaetio et Ciceroni, id est doctis et intel-
ligentibus talium rerum existimatoribus, visum est, aureolus et ad verbum
ediscendus. Sed quaecunque tanti viri dicta et fragmenta per antiquorum
libros sparsa feruntur, undique collecta subtiliter recensui atque interpretatus
sum.

Porro antequam ad Peripateticos transirem, Severi, Attici et Numenii fra-
gmina recognita et latine versa proposui, adjuncta de his sapientiae do-

ctoribus commentatione. Denique ne quid huic libro deesset, quod ad con· ’

sequendam pleniorem veteris sapientiae cognitionem valeret, de Aristotele
ejusque discipulis et successoribus Eudemo Rhodio, Andronico Rhodio, Ari-
stocle Messenio, aliis uberius dixi, simulque Aristoclis locos quosdam et capita
ex Eusebii Praeparatione Evangelica in medium protuli atque interpretatus
sum, eandemque operam post alios virorum doctorum labores Eudemo
Rhodio navavi. Etenim primus Christian. Aug. Brandisius in Scholiis
Aristoteleis Berolini anno 1836 vulgatis partem illius fragmentorum edidit,
reliqua in tertium historiarum philosophiae tomum anno 1860 recepit.
Inchoato operi successit Leonardus Spengelius qui excussis scriniis anti-
quis σύντοιγμα in hoc genere omnibus suis numeris et partibus expletum
Berolini anno 1866 et iterum 1870 foras dedit. Qui quamvis optime de
Eudemo esset meritus, tamen nihilominus totum opus retractandum sus-
cepi.

ltaque pauca voluminum Eudemiorum capita, quae consulto omiserat
Spengelius, adjeci, verba graeca correxi, depravata restitui, denique non-

{1

